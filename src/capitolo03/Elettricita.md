# Elettricità

Il termine "corrente" richiama il concetto di movimento dell'acqua, infatti si ha il passaggio di corrente quando degli elettroni si muovono lungo un conduttore.
Tali elettroni possono essere usati per effettuare un lavoro, generare calore, trasportare informazione, ecc.

## Potenziale elettrico

Il **potenziale elettrico** è una forza che cerca di trascinare gli elettroni da un punto all'altro (_poli_) di un conduttore.
Maggiore il potenziale, e quindi maggiore la quantità di elettroni che si possono spostare in una unità di tempo.

Quando un elettrone si sposta da un atomo all'altro si lascia dietro un "buco" che trascina un altro elettrone:
la velocità stessa con cui si sposta un elettrone non è elevata (ordine di qualche \\(mm/s\\)),
ma l'effetto a catena di spostamenti si muove a velocità comparabili con quella della luce.

Il potenziale prende il nome tecnico di **tensione** e si misura in _Volt_ (simbolo \\(\mathsf{V}\\)).

## Ampere

La quantità di corrente che scorre in una unità di tempo si chiama **intensità** e si misura in _Ampere_ (simbolo \\(\mathsf{A}\\)).
Quindi, in un conduttore, a tensione più elevata corrisponde maggiore intensità di corrente.

(La quantità di carica elettrica trasportata in un secondo da un'intensità di corrente pari ad \\(1\mathsf{A}\\) è detta _Coulomb_, ed è circa \\(\sim 6,24 \cdot 10^{18}\\))
