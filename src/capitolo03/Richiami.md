# Richiami di elettronica

Per poter collegare una piattaforma embedded al mondo fisico mediante qualche sensore e/o attuatore senza recare danni ai componenti e a se stessi,
è necessario conoscere alcune regole generali per sapere come funziona l'elettronica e l'elettricità.
Il taglio è volutamente abbastanza leggero e spesso metaforico, lo scopo è dare un’idea di come trattare il mondo “esterno” rispetto all’universo dei soli bit.

Per approfondire l'argomento:

- Forrest M. Mims. Getting started in electronics;
- Nerio Neri. Radiotecnica per radioamatori. Edizioni C&C, 2015.

## Prime definizioni

> Un **elettrone** è una particella subatomica caricata negativamente che "orbita" intorno ai nuclei degli atomi

> Un **conduttore** (elettrico) è un materiale in grado di far scorrere corrente elettrica al suo interno

> Un **isolante** (elettrico) è un materiale incapace di condurre corrente elettrica

> Un **circuito elettrico** è un insieme di _conduttori_ (e componenti) collegati tra loro elettricamente in modo tale che si abbia un passaggio di _elettroni_ circolare

Un circuito elettrico può essere visto come un veicolo per il trasporto di elettroni.
