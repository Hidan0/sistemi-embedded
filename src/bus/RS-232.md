# RS-232 Serial Port

**RS-232** è uno standard per la comunicazione _seriale_ (impropriamente chiamato _porta seriale_), di cui l'ultima versione è marchiata con il nome TIA-232-F.

È stato uno standard ampiamente utilizzato (RS-232-C) per un grandissimo numero di dispositivi, ma con l'avvento delle porte USB, le porte seriali sono progressivamente sparite dal mondo desktop/workstation, tuttavia persistono in ambito embedded.

## Schema e funzionamento

Dato il vasto utilizzo esistono un gran numero di varianti per quanto concerne i connettori e i cavi (lo schema che viene definito "seriale completa" presenta 9 pin).

Nei dispositivi embedded delle ultime generazioni vengono usati schemi detti a "tre fili" o a "cinque fili":

- **TxD** (Transmitted Data): linea per i dati in uscita;
- **RxD** (Received Data): linea per i dati in ingresso;
- **RTS** (Request To Send): controllo di flusso per i dati in uscita ("cinque fili");
- **CTS** (Clear To Send): controllo di flusso per i dati in ingresso ("cinque fili");
- **GND** (Ground) massa.

Inoltre vengono utilizzate le cosidette seriali **TTL** (Transistor-Transistor Logic), che permettono di
utilizzare valori molto bassi di differenza di potenziale:

- \\(0\\) logico per valori minori di \\(0.8\text{V}\\);
- \\(1\\) logico per valori compresi tra \\(2\text{V}\\) e \\(5\text{V}\\);
- i valori non compresi vengono ignorati e considerati non validi.
